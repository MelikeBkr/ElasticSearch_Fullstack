Title: DİL ALANINDAKİ İCRAATLARI VE SÖYLEVLERİ



*** ICERIK BASLANGIC ***










			  İCRAATLER	
Türk Dil Kurumu, Dil ve Tarih Coğrafya Fakültesini, Türk dilini, 
tarihini ve coğrafyasını araştırmaları için özel olarak kurdurmuştur. 
Türk Tarih Tezi, Güneş Dil Teorisi ve Türkçenin Sümerce ile ilişkisi 
ile Anadolu uygarlıklarıyla Türklük arasındaki ilişkiler araştırılması.⁵
Yeni bir ulus devlet yaratma adına diğer unsurların yanısıra dilde birliği 
sağlama çalışmaları.Tüm dillerinin anasının sümerler olduğunu ispatlama 
çalışması çerçevesinde Güneş dil teorisi çalışmalarını başlatması.
1928 yılında dil devriminin ardından başlatılan ‘’Vatandaş Türkçe Konuş" 
kampanyaları ulus devlet oluşumunun önemli yöntemlerinden biri olmuştur.⁶
Yabancı kalıplardan kurtarıp ari bir Türkçeye çevirme çalışmaları 
gerçekleştirildi.Özellikle Cumhuriyetin ilanından sonra dilde sadeleşme 
çalışmalarına hız verildi.

⁵Prof. Ahmet Buran, Atatürk’ün okuduğu dil ile ilgili kitaplar 
(Altıncı Uluslararası Atatürk Kongresi (12-16 Kasım 2007 Ankara) 
Atatürk Araştırma Merkezi s.1

⁶Cengiz Şavkılı, Tülay Aydın, a.g.e. s 11
Latin alfabesinin kabulü 1 Kasım 1928 tarihinde resmen gerçekleşmiştir.
Bu arada 1924 ile 1928 yılları arasında yeni alfabenin kabulü için 
ortam hazırlanmıştır.


			Güneş Dil Teorisi 1935

Anadoluda daha önce yaşamış uygarlıkların dillerini Türkçe ile 
özdeşleştirerek Türklerin ya da Türk soyunun  aslında anadoluda 
yüzyıllardan beri var olduğunu ispat etme çalışması Mustafa Kemal 
Atatürk, tüm dillerin Türkçeden geldiği tezine dayalı bir dilbilim 
kuramı olan güneş dil teorisine destek vermiştir. Ancak dilbilimciler 
tarafından kabul görmediği için zaman içerisinde önemini kaybetmiştir. 

       
        1936-1938 Dönemi Türk Dili ile İlgili Çalışmalar

Bu dönemde bilim terimleri Türkçeleşmiştir. Zooloji, kimya, fizik ve 
benzeri bilim dallarında bulunan terimler Türkçe olarak kullanılmaya 
başlanmıştır. Atatürk  48 sayfalık geometri kitabı yazmıştır ve tamamı 
Türkçe terimlerden oluşmuştur. Açı, açıortay, çember gibi terimleri 
Osmanlıca’dan Türkçeye çevirerek ilk defa kullanan da Atatürk olup bu 
konulara değindiği bir de geometri kitabı yazmıştır.

		           SÖYLEVLER

Sadri Maksudi Arsal’ın 02.09.1930 tarihinde ‘’Türk dili için" yapıtında  
şunu yazacaktır ‘’ Ülkesini yüksek istiklalini korumayı bilen Türk Milleti, 
dilinide yabancı diller boyunduruğundan kurtarmalıdır. Atatürk’ün Türk dili 
ile ilgili: “Millî his ile dil arasındaki bağ çok kuvvetlidir. Dilin millî 
ve zengin olması, millî hissin inkişafında başlıca müessirdir. Türk dili, 
dillerin en zenginlerindendir. Yeter ki bu dil şuurla işlensin.
“Türk milleti demek Türk dili demektir. Türk dili, Türk milleti için 
kutsal bir hazinedir.Çünki Türk milleti geçirdiği nihayetsiz felaketler 
içinde ahlakının ananelerinin hatıralarının, menfaatlerinin;kısacası bugün 
milliyetini yapan her şeyinin dili sayesinde muhafaza olduğunu görüyor. 
Türk dili Türk milletinin kalbidir, zihnidir.⁷ Atatürk’ün 4 Mayıs 1924 
Tarihinde Newyork Herald muhabirine verdiği demeinde; Bizimle dört yüz 
sene yaşamış olan yerli Rumlar, günün birinde kendilerini gayrimüstahlâs 
addederek Türklerin boyunduruğundan kurtulacakları günü düşünmeye başladılar. 
Mekteplerinde kendi lisanlarını ve dinlerini talim ettiler ve taht-ı hâkimiyetinde 
yaşadıkları hükümeti yabancı saydılar. Diğer milletlerle aynı hal vaki oldu. 
Türkiye‘de mektepler ve kiliseler tahrikatın ocağı idi. Gayrimüslim anasır, 
hatta imparatorluk hududu dahilindeki Müslüman Araplar, aynı maksatla mekteplerinde 
Türk lisanının talimini ihmal ettiler. Böyle bir vaziyete ingiltere, Fransa, 
Amerika veya her hangi bir milletin ne kadar zaman tahammül edebileceklerini 
sorarız.⁸ 1924 Nitekim biz Türklük dâvasını böyle bir müsbet ölçüde ele almış 
bulunuyoruz. Büyük Türk tarihine, Türk dilinin kaynaklarına, zengin lehçelerine, 
eski Türk eserlerine önem veriyoruz. Baykal ötesindeki Yakut Türklerinin dil ve 
kültürlerini bile ihmal etmiyoruz. 9/10 Ağu. 1928 Güzel dilimizi ifade etmek için 
yeni Türk harflerini kabul ediyoruz. Bizim ahenktar, zengin lisanımız yeni Türk 
harfleriyle kendini gösterecektir.

⁷ Prof. Ahmet Buran a.g.e. s 2
⁸ Vakit: 4. 5. 1924, s. 1

1 Kasım 1928  Büyük Türk Ulusuna ,onun tüm emeklerini kısır yapan çorak yol 
dışında, kolay bir okuma yazma anahtarı vermek gerekmektedir. Büyük Türk 
Ulusu bilgisizlikten az emekle kısa yoldan ancak güzel ve soylu diline kolay 
uyan bir yöntemle ayrılabilir.Bunun anahtarı Latin kökenli Türk Alfabesidir. 
Basit bir deneme ile yaşı ilerlemiş köy çocuklarının dahi kolay okuyup 
yazdıklarını güneş gibi meydana çıkarmışdır.TBMM kararıyla Türk harflerinin 
kesinlik kazanması ve yasalaşması bu ülkenin yükselme uğraşısında başlı 
başına bir geçit olacaktır.⁹ 

1930 Tarihinde  ‘’Milliyetin çok bariz vasıflarından biri dildir."

1931 Tarihinde ; ‘’Öyle istiyorum ki , Türk dili bilim yöntemleriyle 
kurallarının ortaya koysun ve her dalda yazı yazanlar bütün terimleriyle 
çoğunluğun anlayabileceği güzel, ahenkli dilimizi kullansınlar."

"Türk demek dil demektir. Milliyetin çok belirgin niteliklerinden biri 
dildir. Türk ulusundanım diyen herşeyden önce Türkçe konuşmalıdır.Türkçe 
konuşmayan bir insan Türk kültürüne ve toplulumuna bağlılığını iddia 
ederse buna inanmak doğru olmaz. Adana’da 20.000 den fazla Türkçe 
konuşmayan vatandaş var. Türk ocağı bunu hoşgörüyle karşılarsa 
yüzyıldan beridir süren bu durum yüzlerce yıl sürer. Bunun sonu 
ne olur? Zor günümüzde bu insanlar başka dille konuşan insanlarla el 
ele vererek karşımıza çıkabilirler."¹⁰ 1932 Yılında;" Gaye, bugünkü 
ve yarınki Türk’ün medeniyetini kucaklayacak en güzel ve en ahenkli 
Türkçe'dir." 

1 Kasım 1932 Türk dilinin kendi benliğine, aslındaki güzellik ve 
zenginliğine kavuşması için bütün devlet teşkilatımızın dikkatli, 
alakalı olmasını isteriz.

7 Şubat 1933 ‘’Kesin olarak bilinmelidir ki, Türk milletinin dili 
ve milli benliği bütün hayatında hakim ve esas kalacaktır."

1 Kasım 1935 TBMM V. Dönem 1. Toplanma yılı :"Türk tarih ve dil 
çalışmaları büyük inançla beklenilen ışıklı verimlerini şimdiden 
göstermektedir.¹¹ 

1933 yılında söylediği: "Bugün Sovyetler Birliği dostumuzdur, 
müttefikimizdir. Bu dostluğa ihtiyacımız vardır. Fakat yarın ne 
olacağını kimse bugünden kestiremez. Tıpkı Osmanlı gibi, tıpkı 
Avusturya-Macaristan gibi parçalanabilir, ufalanabilir. Bugün 
elinde sımsıkı tuttuğu milletler avuçlarından kaçabilirler. 
Dünya yeni bir dengeye ulaşabilir. İşte o zaman Türkiye ne 
yapacağını bilmelidir. Bizim dostumuzun idaresinde dili bir, 
inancı bir, özü bir kardeşlerimiz vardır. Onlara sahip çıkmaya 
hazır olmalıyız. Hazır olmak yalnız o günü susup beklemek değildir. 
Hazırlanmak lazımdır. Milletler buna nasıl hazırlanır? Manevi 
köprüleri sağlam tutarak. Dil bir köprüdür." ¹²

Türkiye Büyük Millet Meclisi V. Dönem 2. Toplantı yılının 
açılışında yaptığı konuşma(1 Kasım 1936‘’Türk Tarih Kurumu 
ile Türk Dil Kurumu‘nun Bu iki ulusal kurumun, tarihimizin ve 
dilimizin, karanlıklar içinde unutulmuş derinliklerini, dünya 
kültüründeki analıklarını, reddolunamaz ilmî belgelerle ortaya 
koydukça, yalnız Türk milleti için değil ve fakat bütün ilim âlemi için, 
dikkat ve intibahı çeken, kutsal bir vazife yapmakta olduklarını emniyetle 
söyleyebilirim."
  
⁹ Atatürk Araşırma Merkezi ,Atatürk’ün Söylev ve Demeçleri 2006,  s. 203
¹⁰ Prof. Utkan Kocatürk Atatürk Araştırma Merkezi 2007 s.443
¹¹ Atatürk’ün söylev ve Demeçleri Söylevler I-III Atatürk Kültür 
Dil ve Tarih Yüksek Kurumu Atatürk Araştırma Merkezi ,2006 ,s.218 
¹² Prof. Ahmet Buran a.g.e. s 1-2


Bir çok Avrupalı âlimlerin iştirakiyle toplanan, son Dil Kurultayı‘nın ışıklı 
neticelerini bizzat görmüş olmakla çok mutluyum.Çalışkan tarih ve dil 
âlimlerimizin, dünya ilim alemince tanınacak, orijinal eserlerini görmekle 
bahtiyar olmamızı dilerim.¹³  26 Eylül 1938 ‘’Zengin sözlüğümüzün toplandığı 
gün, milli varlığımız en kuvvetli bir dal kazanacaktır. Bizim milliyetçiliğimizin 
esası dil birliğinin korunmasıyla mümkün olacaktır."¹⁴ 

TBMMM’nin Beşinci dönem IV.  Toplantı yılının açılışında Atatürk adına 
Celal Bayar tarafından okunan söylev (1 Kasım 1938 Türk Tarih ve Dil 
Kurumları‘nın çalışmaları takdire lâyik kıymet ve mahiyet arzetmektedir. 
Tarih tezimizi reddedilmez delil ve vesikalarla ilim dünyasına tanıtan 
Tarih Kurumu memleketin muhtelif yerlerinde yeniden kazılar yaptırmış 
ve beynelmilel toplantılara muvaffakiyetle iştirak ederek yaptığı 
tebliğlerle ecnebi uzmanların alâka ve takdirlerini kazanmıştır.¹⁵ 
‘’Dil Kurumu en güzel ve feyizli bir iş olarak türlü ilimlere ait Türkçe 
terimleri tesbit etmiş ve bu suretle dilimiz yabancı dillerin tesirinden 
kurtulma yolunda esaslı adımını atmıştır."¹⁶ 
‘’Bu yıl okullarımızda tedrisatın Türkçe terimlerle yazılmış kitaplarla 
başlamış olmasını kültür hayatımız için mühim bir hâdise olarak kaydetmek isterim." 
"Bir ulusun dili, bütün bilim kavramlarını oluşturacak şekilde gelişmemişse, 
o ulusun bilim ve kültür alanında bir varlık göstermesi beklenemez."
 “Türk Dili zengin, geniş bir dildir. Bütün kavramları anlatma yeteneği vardır. 
Yalnız, onun bütün varlıklarını aramak, bulmak, toplamak, onlar üzerinde 
işlemek gereklidir. Öyle istiyorum ki Türk Dili bilimsel yöntemlerle 
kurallarını ortaya koysun. Bütün dallarda yazı yazanlar bütün terimleriyle 
çoğunluğun anlayabileceği, güzel, uyumlu dilimizi kullansınlar.”
“Milli duygu ile dil arasındaki bağ çok güçlüdür. Dilin milli ve zengin olması, 
milli duygunun gelişmesinde başlıca etkendir. Türk Dili, dillerin en 
zenginlerindendir; yeter ki bu dil bilinçle işlensin.”
“Amacımız, Türk Dili’nin öz zenginliğini ortaya çıkarmak, onu dünya dilleri 
arasında, değerine yaraşır yüksekliğe eriştirmektir.”

“Başka dillerdeki her bir sözcüğe karşılık olarak dilimizde en az bir sözcük 
bulmak ya da türetmek"
“Türk demek Türkçe demektir; ne mutlu Türküm diyene!”
Türk Tarih ve Dil Kurumlarının, Türk millî varlığını aydınlatan çok kıymetli 
ve önemli birer ilim kurumu mahiyetini aldığını görmek, hepimizi sevindirici 
bir hâdisedir (Atatürk’ün söylev ve demeçleri s420)
22.01.1923 Bursa’da Şark Sinemasında konuşması: ‘’Milletimiz din ve dil gibi 
kuvvetli iki fazilete maliktir. Bu faziletleri hiçbir kuvvet, milletimizin 
kalp ve vicdanından  çekip alamamışdır.¹⁷  
‘’En iyi savunma yöntemi saldırıdır. Dil alanında türemiş yabancılıklara saldıralım, 
agacı silkeleyelim.Görelim hangi çürükler dökülecek.Dökülmeyenler özleri ve arınmışları 
bulununcaya kadar işe yarayabilir."¹⁸  
‘’Ulusculuğun en belirgin özelliklerinden birisi, değerli temellerinden biri dildir."
‘’Yeni  sözcükleri  almak gerek.Ulusal zevkimiz hangisinden hoşlanır ve onu kullanırsa 
o zaman sözlüğümüze koyalım ." ¹⁹  


¹³ Atatürkün Maarife Ait Direktifleri, İstanbul; Maarif Matbaası, T.C. Maarif 
   Vekilliği Ana Programa Hazırlıklar, seri: A. No: 1, 1939, s. 39. 

¹⁴ Cumhurbaşkanlığı Arşivi Kutu 161-3 dosya 79-2 

¹⁵  Zabit Cerideleri Cilt 28 s.3-7 

¹⁶ Atatürk’ün söylev ve demeçleri T.İ.T. Yayınları Ankara 1961 s.411 

¹⁷ Atatürk’ün sövlev ve Demeçleri ,II. Cilt 1959 s.65-70 

¹⁸ Ruşen Eşref Ünaydın Atatürk Tarih ve Dil Kurumları, TTK yayınları 1954. S.64 

¹⁹  Afet inan  Atatürk Hakkında Hatıralar ve Belgeler iş bankası 1968 s.222 


*** ICERIK BITIS ***


